---
title: Küsimustike tulemuste vaatamine ja hindamine
description: See artikkel selgitab, kuidas saate vaadata ja hinnata vastajate täidetavate küsimustike tulemusi.
author: andreabichsel
manager: AnnBe
ms.date: 06/20/2017
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: KMCollection, KMKnowledgeCollectorCollection, KMKnowledgeCollectorUserResults, HcmLearningWorkspace
audience: Application User
ms.reviewer: anbichse
ms.search.scope: Core, Operations, Human Resources
ms.custom: 17444
ms.assetid: 6570206a-b2c4-4025-8715-432fe6652b78
ms.search.region: Global
ms.author: anbichse
ms.search.validFrom: 2016-02-28
ms.dyn365.ops.version: AX 7.0.0, Human Resources
ms.openlocfilehash: ceb21af75dca2756d8e07f315ddee0246554c854
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: et-EE
ms.lasthandoff: 10/13/2020
ms.locfileid: "4418213"
---
# <a name="view-and-evaluate-the-results-of-questionnaires"></a>Küsimustike tulemuste vaatamine ja hindamine

See artikkel selgitab, kuidas saate vaadata ja hinnata vastajate täidetavate küsimustike tulemusi. 

Pärast seda, kui vastajad on küsimustiku täitnud, saate vaadata ja hinnata küsimustiku tulemusi järgmisel viisil.

-   **Täidetud vastamissessioonid** – saate kuvada vastajate täidetud küsimustike üksikasjad ja koostada aruandeid vastuste ning teenitud punktide summeerimiseks.
-   **Tulemusegrupid** – saate kuvada tulemusegrupi üksikasjad ja küsimustike statistika. Tulemusegrupi statistika saab luua ühe küsimustiku vastamissessiooni või kõigi vastamissessioonide kohta.
-   **Küsimustiku statistika** – saate määrata kriteeriumid konkreetse vastajagrupi statistika arvutamiseks.

Samuti saate luua mitmesuguseid aruandeid inimese, vastamissessiooni või tulemusegrupi järgi sorditud tulemuste vaatamiseks. Saadaval on järgmised täidetud küsimustikega seotud aruanded.

-   Vastused
-   Vastused küsimustiku kohta
-   Vastused isiku kohta
-   Tagasiside analüüs

## <a name="answer-session-results"></a>Vastamissessiooni tulemused

Pärast seda, kui vastajad on küsimustiku täitnud, saate vaadata täidetud vastamissessioonide tulemusi. Vastamissessioon on ühe kasutaja vastus küsimustikule. Täidetud vastamissessioonide üksikasju saab vaadata lehel **Vastused**. Lehel **Vastused** olevaid vastamissessioone filtreeritakse mitmesugusel viisil, olenevalt sellest, kuidas lehe avate.

-   Kõik küsimustikud
-   Konkreetne küsimustik
-   Kindel isik

Lehelt **Vastused** saate vaadata vastuste üksikasju, teenitud punkte, vastaja vastuseid igas tulemusegrupis ja küsimuste hierarhiat, mida valitud küsimustikus kasutati, kui küsimuste hierarhiat kasutati. Võimalik on koostada ja printida ka järgmisi aruandeid.

-   **Tulemuste aruanne** – see aruanne kuvab graafiliselt valitud vastamissessiooni puhul tulemusegrupi kohta teenitud punktid.
-   **Vastuste aruanne** – see aruanne kuvab vastused, mille vastaja iga küsimuse puhul küsimustikust valis.
-   **Valed vastused** – see aruanne kuvab vastaja valitud valede vastustega seotud teabe.

> [!NOTE]
> Aruanne **Tulemused** on saadaval ainult juhul, kui kasutate küsimustikus tulemusegruppe ja tegite valiku lehel **Küsimustikud** valiku **Tulemuste leht**. Aruanne **Vastus** ja aruanne **Valed vastused** on saadaval ainult juhul, kui tegite valiku **Vastuste aruanne** lehel **Küsimustikud**.

## <a name="questionnaire-statistics"></a>Küsimustiku statistika

Saate kasutada küsimustiku statistikat täidetud küsimustiku tulemuste analüüsimiseks, tuginedes teie määratletud arvutustele. Arvutuste määratlemiseks peate täitma järgmised ülesanded.

-   Valige statistika arvutamise ja kuvamise kriteeriumid.
    -   Saate kuvada statistika küsimustiku, küsimuste, küsimuseridade või tulemusegruppide kaupa.
    -   Valige diagrammi tüüp, mida tulemuste kuvamisel kasutatakse.
    -   Valige võrgust inimeste tüübid (nt töötajad, kontaktisikud või kandidaadid), kelle vastuseid arvestada. Võite arvestada ka anonüümselt täidetud küsimustike vastuseid.
    -   Saate seadistada tulemuste analüüsimiseks vanusel või staažil põhinevaid intervalle.
-   Saate valida või kontrollida statistikateema kitsendamise sätteid. Näiteks sihtnumbri valimisel saate analüüsida selle geograafilise piirkonna kõigi vastajate tulemusi.
-   Valige või kinnitage kriteeriumid tulemuste analüüsimiseks vastaja või küsimustiku omaduste põhjal. Näiteks kui teete valiku **Sihtnumber**, saate analüüsida vastaja asukoha ja õigete vastuste seost.

Teie määratud seaded salvestatakse ja saate neid tulemuste ümberarvutamiseks regulaarselt kasutada.