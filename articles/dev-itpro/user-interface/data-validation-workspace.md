---
title: "Andmete valideerimise tööruum"
description: "Andmete valideerimise kontroll-loendi tööruum võimaldab jälgida andmete valideerimisprotsesse ettevõtete, valdkondade ja inimeste lõikes. Kontroll-loendit saab kasutada uue juurutuse käigus, pärast versioonitäiendust või migreerimist."
author: bking
manager: AnnBe
ms.date: 05/11/2017
ms.topic: article
ms.prod: 
ms.service: dynamics-ax-platform
ms.technology: 
audience: Application User
ms.reviewer: twheeloc
ms.search.scope: Core, Operations
ms.assetid: 
ms.search.region: Global
ms.author: bking
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 447fd87cb2f71147d7a9f6476f4ed9e12d75640a
ms.contentlocale: et-ee
ms.lasthandoff: 09/29/2017

---

# <a name="data-validation-workspace"></a>Andmete valideerimise tööruum

[!include[banner](../includes/banner.md)]


Selles teemas antakse ülevaade **andmete valideerimise kontroll-loendi tööruumist** ja seotud konfiguratsioonist.

## <a name="data-validation-checklist-workspace"></a>Andmete valideerimise kontroll-loendi tööruum

**Andmete valideerimise kontroll-loendi** tööruum võimaldab jälgida andmete valideerimisprotsesse ettevõtete, valdkondade ja inimeste lõikes. Kontroll-loendit saab kasutada uue juurutuse käigus, pärast versioonitäiendust või migreerimist. Olenevalt teie vaatest selle tööruumi **andmete valideerimise kontroll-loendi** kohta, näete kas kõiki andmete valideerimise projekti ülesandeid ja olekuid või ainult teile määratud ülesandeid.

Esmalt peate valima tööruumi ülaosas oleva andmete valideerimise projekti. Kõik tööruumis kuvatavad andmed filtritakse seejärel valitud andmete valideerimise projekti järgi.

### <a name="summary-tiles"></a>Kokkuvõttepaanid

Paanid **Kokkuvõte** annavad ülevaate protsessist ja näidikud aitavad teil andmete valideerimise protsessi jälgida. Näete kõiki protsessi järelejäänud, lõpetatud, pooleliolevaid ja alustamata toiminguid. See teave puudutab kõiki valitud andmete valideerimise projekti kaasatud ettevõtteid.

### <a name="tasks-and-status-section"></a>Ülesannete ja oleku jaotis

Jaotises **Ülesanded ja olek** on kuvatud mitmesugusel moel üldine andmete valideerimise projekt: olek juriidilise isiku, valdkonna ja ülesannete loendi järgi. Konkreetse ettevõtte oleku vaatamiseks saate valida filtri. Iga oleku vahekaart annab jaotuse nii lõpetatud ülesannete protsendi kui ka järelejäävate ülesannete arvu järgi.

Viimane vahekaart on ülesannete üksikasjalikuks loendiks. See loend kuvab täieliku ülesannete loendi.
Saate loendit filtrida mitmel viisil. Klõpsake nuppu **Redigeeri ülesannet** ülesande oleku muutmiseks või ülesande määramiseks. Klõpsake nuppu **Manused** ülesande manuste vaatamiseks.

Ülesande nimi on hüperlink Microsoft Dynamics 365 for Finance and Operations, Enterprise editioni lehele või muule veebilehele, kuhu kasutaja peab töö lõpuleviimiseks minema. Selle hüperlingi saab määrata välja **Menüüelemendi nimi** abil, kui redigeerite ülesannet või loote selle vormil **Andmete valideerimise projekti konfigureerimine**.

Saate lisada ülesandele faile, märkuseid, pilte ja URL-e, kasutades tegevust **Manused**. Näiteks saate manustada ülesande jaoks prinditud aruandefaili. Ikoon kuvatakse manuse olemasolul ülesande veerus **Manus**.

Väljale **Täitja** lisatakse pärast ülesande lõpetamist automaatselt ülesande täitnud töötaja nimi. Kui ülesanne on lõpetatuks märgitud, värskendatakse väli **Lõpetamise kuupäev** automaatselt praegusele kuupäevale ja kellaajale.

### <a name="configure-data-validation-project-page"></a>Andmete valideerimise projekti lehe konfigureerimine

Enne tööruumi **Andmete valideerimise kontroll-loend** kasutamist tuleb protsess konfigureerida, kasutades lehte **Andmete valideerimise projekti konfigureerimine**. (Klõpsake nuppe **Tööruumid** \> **Andmete valideerimise kontroll-loend** \> **Andmete valideerimise projekti konfigureerimine**.)

### <a name="task-areas"></a>Ülesande alad

Kasutate ülesande alasid andmete valideerimise ülesannete grupeerimiseks teie organisatsiooni omandiõiguse loogilistesse aladesse. Näiteks võib ülesande aladena kasutada suvandeid Ostureskontro, Müügireskontro või Pearaamat.

Üksus **Menüüelemendi nimi** on seostatud ülesande tööpanusega ja seda saab kasutada tööruumis ülesande lingilt otse seotud lehele liikumiseks. Näiteks andmete valideerimise ülesande aruande **Ostureskontro aegumine** käivitamiseks ostureskontro jaoks saab linkida lehega **Ostureskontro aegumisaruanne**.

