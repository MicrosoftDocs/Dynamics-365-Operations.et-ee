---
title: "Puhkuste ja puudumiste ülevaade"
description: "Selles teemas antakse ülevaade puhkuste ja puudumiste haldusmoodulist. See moodul pakub paindlikku raamistikku puudumiste haldusprotsessi määratlemiseks. Siin saab luua puhkuste ja puudumiste plaane, mille abil määratleda, kuidas töötajad koguvad või saavad vaba aega."
author: ryansandness
manager: AnnBe
ms.date: 08/01/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: 
audience: Application User
ms.reviewer: rschloma
ms.search.scope: AX 7.0.0, Operations, Core
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: ryansand
ms.search.validFrom: 2017-07-01
ms.dyn365.ops.version: AX 7.0.0
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 3fd3842f2e69e8f5d5e269a61ca7f3ec0ff471c0
ms.contentlocale: et-ee
ms.lasthandoff: 09/29/2017

---
# <a name="leave-and-absence-management-overview"></a>Puhkuste ja puudumiste ülevaade

Moodul **Puhkuste ja puudumiste haldamine** pakub paindlikku raamistikku puudumiste haldusprotsessi määratlemiseks. Siin saab luua puhkuste ja puudumiste plaane, mille abil määratleda, kuidas töötajad koguvad või saavad vaba aega. Kui töötajad on plaani registreeritud, saavad nad esitada ülemustele kinnitamiseks puhkusetaotlusi. Puhkuste jälgimine võimaldab esmataseme juhtidel ja inimressursside (HR) juhtidel vaadata, kes puhkab ja kui palju puhkusepäevi töötajal järgi on.  

Puhkuste ja puudumiste haldusmoodulis on järgmised funktsioonid. 

- **Puhkuste ja puudumiste tüüpide haldamine**

    Puhkusetüübid määratlevad erinevat tüüpi puudumised, millest töötajal on võimalik teada anda. Kuna need tüübid määrab kasutaja, saab need kohandada teie organisatsiooniga. Mõned tavalised puhkusetüübid on tasustatud puhkus (PTO), lühiajaline haigusleht, vandekohtukohustus (see puhkusetüüp esineb USA-s), ja lähedale kaotus. 

- **Ettevõttele sobivate mitmetasemeliste puhkuste ja puudumiste plaanide määratlemine**

    Puhkuste ja puudumiste plaanid saab määratleda nii, et aeg koguneb teatud intervallidega (nt aasta, kuu või kahe nädala tagant). Plaane saab määratleda ka kui hüvitisi, kus kogu kogunenud aeg omistatakse kindlal kuupäeval. 

    Plaanides on sageli tasemed, kus teatud töötajategruppidel on lisasoodustused sõltuvalt sellest, kui kaua nad on ettevõttes töötanud. Need kasutaja määratletud tasemed võimaldavad koguda lisatunde vastavalt määratletud kuupäevakriteeriumitele. Puhkuseplaane saab seadistada ka rakendama maksimaalset puhkuseaja ülekandesummat või miinimumsaldot vältimaks, et töötajad võtavad rohkem lisapuhkust kui seda neile kogunenud on. 

    Tavaliste puhkuseplaanide seas on mitmetasemelised plaanid, kus uued töötajad saavad 80 tundi tasustatud puhkust kuid alates 60-kuusest tööstaažist 120 tundi. Täiendavad plaanid võivad ette näha puhkust liikuvate pühade ajal või vastavalt ametile, näiteks ainult juhatusele mõeldud puhkus.

- **Töötajate lisamine puhkuste ja puudumiste plaani üksikult või hulgi olenevalt töökriteeriumitest.**

    Töötajategrupi plaani registreerimiseks saab kasutada mitut töökohada seotud filtrit. Inimressursside haldurid saavad vaadata, millistesse puhkuste ja puudumiste plaanidesse töötaja on registreeritud. Samuti saavad inimressursside haldurid vaadata kõiki plaane ja nendega seotud töötaja registreerimisi.

- **Puhkuste ja puudumiste plaanide peatamine.**

    Puhkuse ja puudumiste plaane saab peatada, et muuta need passiivseks ja vältida täiendava pukuseaja kogunemist. Puhkuseaja kogunemine lõpeb töösuhte lõppemise korral.  

- **Õiguste ja hüvitiste korrigeerimine.**

    Töötaja saab registreerida kõrgema taseme plaani, kasutades töötajaspetsiifilist kuupäeva vaikeplaani alistamiseks. Töötajale kogunenud puhkuseaega saab töötajat plaani registreerides käsitsi muuta, samuti saavad inimressursside haldurid teha käsitsi muudatusi igal ajal. 

- **Puhkusetaotlustele töövoo rakendamine.**

     Puhkusetaotlustele saab kohandada ja rakendada töövoo vastavalt ettevõtte nõuetele.  

- **Töötaja puudumiste saldo jälgimine.**

    Töötajad, nende juhatajad ja inimressursside haldurid saavad vaadata puhkuste ja puudumiste saldot. Inimressursside haldurid saavad plaanidesse registreerimist ja saldosid jälgida vastavalt tüübile. 

- **Puhkusetaotlused.**

    Töötajad saavad taotleda kogunenud puhkuseaja kasutamist. Taotleda võib ühte või mitut erinevat tüüpi puhkuse- või puudumispäeva. Kui töövoog ei ole lubatud, kinnitatakse taotlused automaatselt. Kui töövoog on lubatud, võib kinnitamine olla automaatne või eeldada loa andmist sõltuvalt töövoo konfiguratsioonist.

