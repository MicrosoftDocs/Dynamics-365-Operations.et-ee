---
title: Kandidaatide otsimine talendikaustu kasutades
description: Selles teemas kirjeldatakse kuidas Attractis talendikaustu luua ja seadistada.
author: 
manager: AnnBe
ms.date: 10/22/2018
ms.topic: article
ms.prod: 
ms.service: dynamics-365-talent
ms.technology: 
ms.search.form: 
audience: Application User
ms.reviewer: josaw
ms.search.scope: Talent, Core
ms.custom: 
ms.assetid: 
ms.search.region: Global
ms.author: rschloma
ms.search.validFrom: 2018-22-15
ms.dyn365.ops.version: Talent October 2018 update
ms.translationtype: HT
ms.sourcegitcommit: 2eb46f436305a4c81ea99553e4dc07288ee74008
ms.openlocfilehash: cac68799ee5b6e2c8f864acf6d1677a7213b4aaf
ms.contentlocale: et-ee
ms.lasthandoff: 10/22/2018

---

# <a name="source-candidates-by-using-talent-pools"></a>Kandidaatide otsimine talendikaustu kasutades

[!include[banner](../includes/banner.md)]


Värbajad ja personalijuhid saavad oma kandidaate Attracti talendikaustade funktsionaalsusega korraldada. Talendikaustad aitavad teil jälgida ja suhelda kõigi kandidaatidega, kes kandideerivad teie ettevõtte töökohtadele.

## <a name="create-and-share-a-talent-pool"></a>Talendikaustade loomine ja jagamine

Kõik kasutajad, kellel on värbaja, personalijuhi või Attracti administraatori roll, saavad luua talendikaustu. Talendikausta omanik saab kausta jagada teiste kasutajatega, nii et kasutajate grupid, eriti värbajad, saavad näha jagatud kandidaatide kaustu.

Talendikausta kaasautorid saavad vaadata selles kaustas olevate kandidaatide loendit. Nad saavad kausta ka kandidaate lisada või neid sealt eemaldada.

Talendikausta loomiseks ja jagamiseks toimige järgmiselt.

1. Attracti avalehel valige vasakpoolsest navigeermisipaanist **Talendikaustad**.

    Vahekaart **Minu talendikaustad** näitab kõiki talendikaustu, millele teil on juurdepääs, ja nende üksikasju. Üksikasjad sisaldavad kausta omanikku ja seal olevate kandidaatide arvu.

1. Valige ülevalt paremast servast **+ Uus** ja avage dialoogiboks **Talendikausta loomine**.
1. Sisestage talendikaustale kordumatu nimi.
1. Kaustale kaasautorite lisamiseks leidke inimeste valija abil nende nimed ja lisage nad nimekirja. Talendikausta saate jagada ainult kasutajatega, kellel on värbaja, personalijuhi või Attracti administraatori roll.
1. Talendikausta loomiseks valige **Lisa**.
     > [!NOTE]
     > Teise võimalusena saate talendikaustale kaasautoreid lisada pärast selle loomist. Saate hallata ka talendikaustale juurdepääsu. Näiteks saate tühistada kasutaja juurdepääsu talendikaustale.
     > - Kaasautorite lisamiseks olemasolevale talendikaustale, mille omanik te olete, valige talendikausta kaardi ülemisest paremast servast vahekaardilt **Minu talendikaustad** ellipsnupp (**...**) ja seejärel valige **Redigeeri**. Leidke inimeste valija abil inimesed ja lisage nad nimekirja. 
     > - Kasutaja talendikaustale juurdepääsu tühistamiseks valige talendikausta kaardi ülemisest paremast servast ellipsnupp (**...**) ja seejärel valige **Redigeeri**. Valige vahekaardil **Juurdepääsu haldamine** kasutaja kõrval prügikasti nupp.

6. Toimingu lõpetamiseks ja salvestamiseks valige **Värskenda**.

> [!NOTE]
> Rohkem kui ühe talendikausta loomiseks peab teie organisatsioonil olema tervikliku värbamise lisamoodul.

## <a name="add-and-remove-candidates"></a>Kandidaatide lisamine ja eemaldamine

Talendikausta omanik ja kaasautorid saavad talendikaustale kandidaate lisada, seal olevaid kandidaate vaadata ja sealt kandidaate eemaldada.

1. Valige vahekaardilt **Minu talendikaustad** talendikaust, et seda avada.

    Kuvatakse talendikausta kandidaatide loend.

1. Talendikausta kanditaatide lisamiseks valige ülemisest parempoolsest servast **+ Uus**, et avada dialoogiboks **Kandidaadi lisamine**, ja seejärel tehke üks järgmistest.

    - Sisemise kandidaadi lisamiseks võit otsida inimest e-posti aadressi järgi. Pärast edukat otsingut täidetakse kandidaadi e-posti aadress, nimi ja perekonnanimi. Kui teil on kandidaadi elulookirjeldus või mistahes kandidaadiga seotud dokumente, võite need siinkohal üles laadida. Seejärel valige kandidaadi talendikausta lisamiseks **Lisa**.
    - Välise kandidaadi lisamiseks sisestage käsitsi tema e-posti aadress, nimi ja perekonnanimi. Kui teil on kandidaadi elulookirjeldus või mistahes seotud dokumente, võite need siinkohal üles laadida. Seejärel valige kandidaadi talendikausta lisamiseks **Lisa**.
    - Mitme kandidaadi lisamiseks valige vahekaart **Excelist**. Seejärel saate laadida alla sobiva Microsoft Exceli malli, sisestada kandidaatide andmed, salvestada Exceli töölehe ning laadida selle rakendusse üles.

        Kui töölehel leitakse vigu, saate selle kohta teavitusi. Saate vead parandada ja proovida töölehte uuesti üles laadida. Kui rohkem vigu ei leita, valige töölehe üleslaadimiseks **Lisa**. Töölehte töödeldakse taustal ja teid teavitatakse, kui kõik kandidaadid on talendikausta lisatud.

1. Olemasoleva kandidaadi talendikaustast eemaldamiseks valige veerust **Tegevus** selle kandidaadi prügikasti nupp.

## <a name="search-and-view-candidate-profiles"></a>Kandidaatide profiilide otsimine ja vaatamine

Talendikausta kasutajad saavad vaadata kandidaadi profiili, tema LinkedIni andmeid, seotud dokumente või kandidaadi kogu kandideerimise ajalugu. Võite ka kogu oma kandidaatide andmebaasist otsida mistahes kandidaati, kes on kunagi mistahes teie organisatsiooni tööle kandideerinud või kes on kunagi mistahes talendikausta lisatud.

1. Kasutage otsinguvälja vahekaardi **Minu talendikaustad** ülaservas, et otsida tervest kandidaatide andmebaasist.
1. Otsige erinevate profiili atribuutide seast. Valige otsingu atribuutide kategooria, looge otsingu päring, ja seejärel valige otsingu käivitamiseks parem noolenupp (**-\>**).

    Kandidaate saate otsida nende nime järgi, organisatsiooni järgi, kus nad töötavad, nende oskuste, hariduskäigu, praeguse ametinimetuse või välja teenitud kraadi järgi, kui need andmed on nende profiilil olemas.

    Saate luua ka otsingupäringu, mis kasutab kriteeriumina nendest atribuutidest kahte või enamat. Ühendage kriteeriumid kasutades operaatorit **ja**.

    Kui teie otsingu päringule leidub vastavaid kandidaate, loetletakse nad otsitulemustes.

1. Otsitulemuste piiritlemiseks võite otsingu päringut ülaservas olevat otsinguvälja kasutades värskendada.

    Teise võimalusena kasutage paremal asuvaid nutikaid filtreid. Neid nutikaid filtreid lisatakse dünaamiliselt otsingutulemuste põhjal.

    Otsingu tulemused näitavad esimest 20 oskust, kooli, organisatsiooni ja nii edasi, mida kanditaatide loendis kõige sagedamini leitakse. Võite kõigile neile atribuutidele filtreid juurde lisada, et oma otsitulemusi veelgi piiritleda.

1. Kui olete tuvastanud kandidaat, valige tema profiili vaatamiseks selle kandidaadi rida.

Kõigil kasutajatel on kandidaatide profiilide üldvaade. Valige otsitulemuste komplektist või talendikaustast kandidaadi rida, et näha tema profiili. Vahekaart **Profiil** näitab mistahes andmeid oskuste, töökogemuse ja hariduse kohta, mida kandidaat on karjääriportaalist värskendanud.

- Saate vaadata kandidaadi kontaktandmeid. Saate vastavalt vajadusele andmeid ka muuta või uuendada, kasutades nuppu **Üksikasjade redigeerimine**.

- Saate kandidaadi oskuste määramiseks lisada rohkem oskuste silte.

- Saate vaadata tervet kanditaadi kandideerimise ajalugu. Saate vaadata kõiki töid, millele kandidaat on teie organisatsioonis kandideerinud, ja nende kandideerimiste olekut. Kui olete töö värbamismeeskonna liige, võite kandideerimise üksikasjalisemaks vaatamiseks valida **Vaata**.

- Vahekaart **Dokumendid** näitab mistahes dokumente, mille kandidaat on on lisanud oma profiilile töödele kandideerimiste käigus. Seda vahekaarti saab kasutada kandidaadi elulookirjelduste, kaaskirjade, portfoolio ja muu haldamiseks. Selle vahekaardi abil saate ka dokumente lisada.

    Dokumendi vaatamiseks valige dokumentide loendist dokumendi nimi. Saate vaadata Microsoft Wordi dokumentide rakenduse Microsoft Office 365 abil. Saate dokumendid ka oma arvutisse alla laadida, kasutades iga dokumendi juures valikut **Laadi alla**.

- Vahekaart **LinkedIn** näitab kandidaadi LinkedIni andmeid. Selle vahekaardi kasutamiseks peate ühendama kasutaja sätetest oma LinkedIn konto ja loodud peab olema teie keskkonna LinkedIn Recruiteri ühendus. Lisainfo saamiseks vt [Hankimine tööriistaga LinkedIn Recruiter](./attract-linked-in-recruiter.md).

## <a name="add-candidates-from-a-talent-pool-to-a-job"></a>Talendikaustast tööle kandidaatide lisamine

Saate lisada otsitulemustest või talendikaustast kandidaadi mistahes aktiivsele tööle, mille jaoks te töötajaid värbate. Kandidaadi konkreetsele tööle lisamiseks toimige järgmiselt.

1. Leidke otsingu valikut kasutades kandidaat ja seejärel avage tema profiil. Teise võimalusena avage vahekaardilt **Minu talendikaustad** talendikaust, otsige oma talendikaustast kandidaat välja ja seejärel avage tema profiil.

1. Valige kandidaadi profiililehe paremast ülaservast **+ Lisa tööle**. 
     
     Kuvatakse tööde loendit, mille värbamisrühma te kas värbajana või personalijuhina kuulute.

1. Valige töö, millele kandidaat lisada, ja seejärel valige **Lisa**. Saate tööd otsida ka kasutades dialoogiboksi **Lisa kandidaat tööle** ülaosas asuvat otsinguvälja.

    Kui töö jaoks oli potentsiaalsete kandidaatide lisamine lubatud, lisatakse kandidaat **Potentsiaalselt sobiva kandidaadi** etappi.

    Kui töö jaoks ei olnud potentsiaalsete kandidaatide lisamine lubatud, lisatakse kandidaat **Kandideerimise** etappi. Olenevalt töö konfiguratsioonist, võib kandidaat saada ka meili, kus ta saab oma kandideerimisavaldust näha.

## <a name="add-candidates-from-a-job-to-a-talent-pool"></a>Kandidaatide lisamine töölt talendikausta

Sageli ei valita tööle mitmeid häid kandidaate, kuid te ei taha neid silmist kaotada. Sellisel juhul võite soovida lisada kandidaadid talendikausta, et saate kutsuda neid tulevastele töödele kandideerima.

1. Minge töö juurde, millest soovite kandidaadi lisada.

1. Valige kandidaat ja avage tema avaldus.

1. Valige avalduse lehelt **Lisa talendikausta**. Kuvatakse talendikaustade loendit, millele teil on juurdepääs.

1. Valige või leidke talendikaust, seejärel valige kandidaadi talendikausta lisamiseks **Lisa**.

