---
title: Hetktõmmiste ülevaade (eelversioon)
description: Selles teemas kirjeldatakse hetktõmmiste funktsiooni, mis võimaldab teil salvestada likviidsuse prognoosi hilisemaks analüüsimiseks või tegelikkusega võrdlemiseks. Likviidsuse prognoosi loomisel saate selle prognoosi salvestada hetktõmmisena. Seejärel saate kasutada hetktõmmiseid, et redigeerida prognoosi kaasatud kontosid või võrrelda hetktõmmise prognoosi tegelike näitajatega.
author: ShivamPandey-msft
ms.date: 07/16/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: roschlom
ms.custom:
- "14151"
- intro-internal
ms.assetid: 3d43ba40-780c-459a-a66f-9a01d556e674
ms.search.region: Global
ms.author: shpandey
ms.search.validFrom: 2020-05-19
ms.dyn365.ops.version: AX 10.0.12
ms.openlocfilehash: cf39e5233b2ef4d50d6c5ace57ba2574ed5fe6fe
ms.sourcegitcommit: e42c7dd495829b0853cebdf827b86a7cf655cf86
ms.translationtype: HT
ms.contentlocale: et-EE
ms.lasthandoff: 07/17/2021
ms.locfileid: "6638340"
---
# <a name="snapshots-overview-preview"></a>Hetktõmmiste ülevaade (eelversioon)

[!include [banner](../includes/banner.md)]

Hetktõmmised lasevad organisatsioonidel redigeerida ja salvestada oma teatud ajahetke sularahajääki ja sularaha prognoose. Saate hetktõmmist võrrelda tegeliku finantssüsteemiga, uurida hälvet ja kasutada seda teavet likviidsuse planeerimise parandamiseks aja jooksul. Täpsemalt saab hetktõmmiseid kasutada järgmistel viisidel.

- Jälgida sularahaseisu ja sularaha prognoose aja jooksul.
- Filtreerida andmeid, et näidata juriidiliste isikute alamhulka, mille jaoks hetktõmmis loodi.
- Redigeerida süsteemi loodud sularahaseisu ja sularaha prognoosi.
- Teostada "mis siis kui" analüüsi, et arvestada rahavoogude optimistlike, pessimistlike ja kõige tõenäolisemate vaadetega.
- Võrrelda tegelikke finantstulemusi hetktõmmises salvestatud prognoosiga.

Saate luua hetktõmmise, kui valite käsu **Uus hetktõmmis** kas vahekaardil **Sularahaseis** või vahekaardil **Sularahaprognoos**, mis asuvad tööruumis **Rahavoo prognoosid**. Pärast hetktõmmise loomist saab selle sissetulekuid ja väljaminekuid redigeerida ja salvestada. Kõik salvestatud hetktõmmised on saadaval vahekaardil **hetktõmmised**. Hetktõmmise avamiseks valige selle nimi.

Hetktõmmiste sularaha sissetulekuid ja väljaminekuid saab igal ajal redigeerida. Kui sissetuleku või väljamineku summat muuta, siis jagatakse uuendatud summat algse saldo moodustanud likviidsuse kontodel proportsionaalselt. Kui olete hetktõmmise redigeerimise lõpetanud, valige muudatuste salvestamiseks käsk **Salvesta**.

Mitme hetktõmmise võrdlemiseks valige käsk **Võrdle hetktõmmiseid**. Korraga saate võrrelda kaht hetktõmmist. Valige kaks hetktõmmist, mida võrrelda ja seejärel valige **OK**. Leht **Hetktõmmiste võrdlemine** kuvab valitud hetktõmmiste võrdluse. Lehe ülaosas olev diagramm näitab sularaha sissetulekute, sularaha väljaminekute ja panga saldode võrdlust kattuvatel perioodidel kahe hetktõmmise vahel. Allosas olev ruudustik näitab iga likviidsuse summa kahe prognoosi üksikasjalikku võrdlust. Ruudustiku veerg **Hälve** kuvab erinevust perioodi saldode vahel.

Tegelike finantstulemuste võrdlemiseks hetktõmmisena salvestatud prognoosiga valige **Võrdle tegelikega**. Lehel **Hetktõmmise võrdlemine** kuvatakse võrdlust tegelike summade ja prognoosi vahel. Lehe ülaosas olev diagramm näitab sularaha sissetulekute, sularaha väljaminekute ja panga saldode võrdlust kattuvatel perioodidel kahe hetktõmmise vahel. Allosas olev ruudustik näitab iga likviidsuse summa perioodi tegelike saldode ja prognoositud saldode üksikasjalikku võrdlust. Ruudustiku veerg **Hälve** kuvab erinevust perioodi tegeliku saldo ja prognoositud saldo vahel.

[!INCLUDE[footer-include](../../includes/footer-banner.md)]
